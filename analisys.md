## Analisi dei Dati (Nemesis)

Ho raccolto tutto il materiale che avevo per estrarre le informazioni dei Personaggi di modo da creare un pari del nostro gioco. Tutto ciò che viene esposto di seguito è del gioco Nemesis + Nemesis Aftermath (il PG del medico). Ecco cosa ho scoperto.

### Elenco Personaggi

1. Capitano
2. Scienziato
3. Soldato
4. Esploratore
5. Pilota
6. Meccanico
7. Medico*

* Dall'espansione "Aftermath";

Ognuno rappresenta un archetipo, quello che a noi interessa per creare la stessa meccanica in alterego. Ora analizziamo le azioni comuni tra tutti i personaggi.

### Selezione Personaggio
All'inizio della partita viene effettuato un draft tra i giocatori, a partire dal primo giocatore vengono mescolati tutti i PG ed egli ne riceve 2 tra cui ne sceglie uno. Così via finchè tutti i giocatori non hanno scelto. L'ultimo giocatore può vedere tutte le carte rimaste anzichè riceverne solamente 2. Prima di questa operazione viene consegnato ad ogni giocatore una carta con indicato il numero di turno in cui si troverà. Questo per bilanciare il vantaggio del primo giocatore che sceglie per primo.

### Elenco Azioni comuni
1. Movimento (costo 1);
2. Sparo (costo 1, -1 munizione. Richiede arma con munizioni);
3. Attacco corpo a corpo (costo 1);
4. Raccogliere un oggetto pesante nella stanza (costo 1, richiede 1 mano libera e che ci sia un oggetto pesante nella stanza o sia stato appena trovato);
5. Scambio (costo 1, richiede un altro personaggio nella stessa stanza e un oggetto da scambiare);
6. Creare un oggetto (costo 1, richiede due componenti per creare un terzo oggetto);
7. Movimento cauto (costo 2, regola speciale del rumore);

Le prime 7 azioni sono sempre disponibili mentre le altre dipendono dalle carte Azione pescate. Le seguenti azioni sono presenti sulle carte di ogni personaggio.

8. Ricerca (costo 0, possibile se la stanza ha oggetti da trovare);
9. Riposo (costo 0, regola speciale dell'infezione);
10. Interruzione (senza costo, regola speciale dell'interruzione);
11. Demolizione (costo 0, regola speciale dei portelloni e dei segnalini malfunzionamento);

Queste sono tutte le azioni comuni tra tutti i personaggi. Le seguenti Azioni invece sono comuni ma disponibili solo a: Capitano, Soldato ed Esploratore.

A. Riparazione di base (costo 2, rimuove malfunzionamento o verifica motori);
B. Fuoco di copertura (costo 0, sposta se stessi e fino ad un altro PG al costo di una munzione senza subire attacchi);

Le seguenti azioni invece sono disponibili per i restanti personaggi: Scienziato, Pilota, Meccanico e Medico.

C. Abilità informatiche (costo 0, apre/chiude portelloni o usa la stanza a costo zero se presente un computer);
D. Riparazionei (costo 1 - costo 0 per Meccanico - rimuove malfunzionamento o verifica motori);

Infine ogni personaggio ha 3 azioni uniche che lo differenziano dagli altri. Queste azioni sono legate al background del personaggio e non sono comuni. Non le elencheremo. Da tutte queste azioni possiamo già estrarre le meccaniche principali del gioco.

### Meccaniche Principali
1. Movimento: I personaggi possono muoversi tra le stanze della nave al costo di 1 azione.
2. Combattimento: I personaggi possono attaccare nemici con armi da fuoco o corpo a corpo, consumando munizioni quando necessario.
3. Interazione con oggetti: I personaggi possono raccogliere, scambiare e creare oggetti utilizzando componenti trovati nella nave.
4. Azioni speciali: Ogni personaggio ha azioni uniche basate sul loro ruolo, che offrono vantaggi tattici specifici.
5. Gestione delle risorse: I personaggi devono gestire munizioni, componenti e altri oggetti per sopravvivere e completare gli obiettivi.
6. Rumore e Stealth: Alcune azioni generano rumore che può attirare nemici, richiedendo strategie di movimento cauto.
7. Riparazioni e manutenzione: I personaggi possono riparare malfunzionamenti della nave, essenziali per il progresso del gioco.

### Archetipi generali
Possiamo estrarre 2 archetipi principali da quello ottenuto finora: i Militari (Capitano, Soldato ed Esploratore) e i Tecnici (Scienziato, Pilota, Meccanico e Medico).

### Oggetti iniziali dei PG 
Ogni PG inizia con un oggetto iniziale già disponibile (un'arma) e altri 2 che sono sbloccabili in una specifica stanza e pagando il costo di 2 azioni. Gli oggetti iniziali sono:

Capitano: 6-Colpi (6 munizioni, arma classica);
Scienziato: Pistola (3 munizioni, arma energia);
Soldato: Fucile d'assalto (5 munizioni, arma energia);
Esploratore: Fucile automatico (4 munizioni, arma energia);
Pilota: Fucile a pompa (2 munizioni, arma energia);
Meccanico: Fucile a canne mozze (2 munizioni, arma energia);
Medico: Pistola ad ago (2 munizioni, arma speciale);

Infliggere danni in Nemesis è determinato dal risultato di un dado attacco. Le armi moodificano il risultato del dado. La distinzione tra classica ed energia determina il fatto che il Capitano ha un'azione unica per ricaricare l'arma mentre le munizioni ad energia si trovano come oggetti nella nave. Il Medico non infligge danni ma fa ritirare i nemici quando colpiti.

Gli altri oggetti sbloccabili non starò ad elencarli ma interagiscono tutti con le meccaniche già esposte oltre a rivelrne alcune nuove.

8. Resistenza o annullamento danni: Alcuni oggetti permettono di ridurre o annullare i danni subiti dai personaggi;
9. Uso azione o miglioramento azione: alcuni oggetti permettono l'uso di un'azione anche senza la carta oppure migliorano l'efficacia o riducono i limiti delle azioni uniche del PG; 
10. Pescare carte: alcuni oggetti permettono di pescare carte anche dopo l'inizio del turno;
11. Modificare i tiri: alcuni oggetti permettono di modificare i tiri dei dadi per attacchi o altre azioni basate su dadi.
12. Interazione con stanze: alcuni oggetti permettono di interagire con stanze e corridoi in modo differente, es. aprendo/chiudendo portelloni;

Ognuno di questi "strumenti ricerca" va sbloccato al costo di 1-2 azioni in una specifica stanza e possono essere usati più volte o una soltanto. Le meccaniche che sbloccano restano uniche del personaggio che le ha sbloccate perchè spesso fanno riferimento proprio a delle azioni uniche. Uno strumento ricerca sbloccato e ceduto ad un altro PG non funzionerà perchè non ne ha la competenza.

## Altri parametri PG
I personaggi non hanno veri e propri parametri come Forza, Destrezza, Intelligenza ecc. Questo li rende simili ad eccezione delle Azioni uniche e quelle di archetipo. Ciascun PG ha però i seguenti valori da tenere da conto:

1. Ferite: in Nemesis un personaggio può subire 2 ferite leggere prima di subirne una grave, questo si può ripetere una volta dopodichè alla terza ferita grave il personaggio muore. Le ferite leggere possono essere guarite in vari modi mentre le ferite gravi devono essere bendate prima di essere guarite. Una ferita grave applica un malus al PG in base al tipo di ferita, se bendata è presente ma non applica il malus.
2. Secrezione: si può essere ricoperti di secrezione durante la partita, questo non influisce sulla salute del PG ma modifica l'effetto di alcune carte evento o stanza. Può essere rimossa con azioni specifiche o strumenti.
3. Segnale: alcuni obbiettivi richiedono al giocatore di "lanciare il segnale" e quindi esiste un parametro che indica se il PG l'ha lanciato o no.
4. Mano destra e Mano sinistra: ogni PG ha due mani che usano per tenere fisicamente strumenti come armi o utilità. Le ferite gravi alle mani e alle braccia possono inibire l'uso di una delle mani. Un PG con entrambe le mani impegnate non può raccogliere altri oggetti pesanti. Le armi sono cosiderate oggetti pesanti dal gioco (tutti gli strumenti di questo tipo sono indicati da un'icona di una mano che tiene la maniglia diuna valigetta).
5. Inventario: infine, ogni PG ha un inventario in cui può conservare altri oggetti raccolti in giro per la nave. Questi non occupano le mani ma sbloccano le loro azioni fintanto che si possiedono e sono tutti ad uso singolo.

Con queste informazioni possiamo estrarre ulteriori meccaniche di gioco.

### Meccaniche Aggiuntive
12. Gestione della salute: I personaggi devono monitorare le loro ferite e utilizzare risorse per curarsi e prevenire la morte.
13. Gestione delle mani: I personaggi devono gestire l'uso delle loro mani per interagire con oggetti e strumenti, tenendo conto delle ferite e delle limitazioni fisiche.
14. Inventario limitato: I personaggi hanno un inventario limitato che richiede una gestione attenta degli oggetti raccolti durante il gioco.

Con queste meccaniche possiamo già avere un'idea abbastanza chiara di come strutturare i personaggi nel nostro gioco. Naturalmente andranno adattate al contesto e alle specificità del nostro sistema di gioco, ma la base è solida e ben definita.

### Strumenti comuni
Come accennato poco fa ogni oggetto trovato nella nave ha una o più azioni ad uso singolo che sono disponibili finchè non vengono consumate e quindi scartate. Gli oggetti comuni sono di tre tipi: medici, militari e tecnici. Anche le stanze sono divise allo stesso modo anche se a queste si aggiungono le stanze generiche. Tra gli strumenti comuni troviamo cose come: Bende, munizioni, materiali per il crafting e altri oggetti che emulano con maggiori limiti ciò che i PG possono fare durante il turno. Questi oggetti non sono legati ad un personaggio specifico ma possono essere usati da chiunque li possieda.

